### Bakgrunn
Tidligere i år gjorde jeg en innsats for å friske opp i mine ferdigheter som backend-utvikler. Jeg valgte å lære meg Go som programmeringsspråk, siden det virket litt annerledes enn det jeg har jobbet med før. 

Bloggen du leser nå har en webserver skrevet i Go.

I det siste har jeg jobbet med å heve kompetansen min på Azure, som denne bloggen også er hostet i. Jeg merker at go ikke har særlig mye kjærlighet til Azure, og det er ganske tungvint å få til enkle integreringer som application insights. 

#### Jobben min fremover
Jeg kommer fremover til å arbeide mye med .Net / C# mot Azure, og der er det jo ganske enkelt å få til disse integrasjonene mot Azure naturlig nok. Så hva blir da vitsen med å vedlikeholde ferdigheter i Go? 

Hensikten med å lære seg Go, var å ha gode ferdigheter som backend-utvikler, enkelt og greit. Kunne lett sette opp en webserver, lage API-er og lignende. .Net og C# løser disse problemene også, og jeg føler at jeg da lærer meg de samme tingene dobbelt, noe som jeg ikke syntes er god bruk av min fritid. 

Siden jeg kommer til å bruke store deler av dagen min på .Net / C# ønsker jeg heller å gå ordentlig ned i dybden på akkurat det. 

#### .Net og C# har faktisk blitt bedre
Sist jeg jobbet med .Net var i Sbanken 2019. Da måtte en praktisk talt ha Visual Studio, på en Windows maskin. Rider var begynt å bli en greie, men som en som foretrekker Mac eller Linux, var var situasjonen ganske trasig. 

Nå til min store glede kan jeg faktisk utvikle .Net på Macen. De laget flotte extensions til VSCode, men best av alt, kan en ganske enkelt benytte Neovim (som jeg bruker BTW). Gitt at en klarer å grave frem CLI kommandoene fra Microsoft sin dokumentasjon. Så jeg har snudd fra å syntes at .Net / C# er veldig "enterprise" og "windows", til å være ganske optimistisk til hvordan utvikler opplevelsen kommer til å bli.

## Så hva fremover.
Denne bloggen kommer nok fortsatt til å være en Go tjeneste. Nye API-er eller webservere jeg skriver kommer antagelig til å være .Net,

### Andre språk
Jeg tenker det er lurt å lære seg litt mer lav nivå eller ytelsesbaserte språk, siden dette git muligheter til å løse problemer som C# kanskje ikke er best egnet for.
Jeg har tuklet litt med Zig før, men dette er et språk som enda ikke har en stabil versjon.

### Hei Rust
Rust skal visst være det nye kule. Jeg har vært litt lunken på språket siden det har stormet rundt Rust Foundation og litt sånn diverse. Men det ser ut som det virkelig gjøres en innsats for å gjøre språket brukenes integrert med andre tjenester. Som Azure. Samtidig er det blitt anbefalt av U.S Government, som kanskje sier sitt. 

Takk for tiden




