# Jeg har laget en blogg

Jeg har startet et lite prosjekt for å lære litt andre ting enn det jeg får igjennom jobben. 

### Litt om teknologien

#### Go
[Go](https://go.dev/)
Jeg har alltid syntes at Go har virket som et kult språk, så jeg valgte å implementere web-serveren i Go. Det har vært ganske annerledes enn de språkene jeg til vanlig jobber med (dart, js, c#, kotlin, swift), men jeg merket at med en gang jeg kom meg over de første utfordringene, har det vært en fin opplevelse. Det virker som koden jeg skriver blir på en måte litt simplere eller mer konsis.

#### HTMX go/templ
[HTMX](https://htmx.org/) [go/templ](https://github.com/a-h/templ)
Jeg ønsket å oppleve noe nytt i forhold til å generere frontend, der jeg alltid har jobbet med rene frontend-er med "tyngre" rammeverk som React, Jetpack compose, Flutter, xaml osv. Jeg liker også godt måten utvider html med HTMX sine attributter. Jeg syntes at det er effektivt på å skrive visningene, og kan fokusere mer på funksjonaliteten bak, dog er det ikke noe særlig komplisert applikasjon som er laget enda. Det er uansett utrolig deilig å kun jobbe med en kodebase for front og backend.
Kan absolutt anbefales.
#### Azure Cloud
[Azure](http://portal.azure.com/)
Cloud og servere og alt knyttet til dette er vel det jeg kan minst om, og jeg ser at det er utrolig mye å lære, og at dette er et meget kult fagfelt. Jeg kommer nok til å vie en del tid til dette fremover siden jeg ser store gevinster med å lære seg å gjøre dette på riktig måte.

Jeg hoster siden i Azure, mest fordi jeg får et lite budsjett med min visual studio lisens, og at inntrykket mitt er at dette er mye brukt i utviklingsmiljøet her i Norge. Det er en "web application" som peker mot en Docker container som deployes til Azure. Jeg er ikke veldig imponert over hvordan det var å sette opp en nett tjeneste i Azure. Ihvertfall ikke den måten som blir anbefalt i dokumentasjonen. Her skal jeg prøve å benytte plattform agnostiske løsninger, for dette med AZ cloud shell og arm templates/bicep har jeg ikke særlig troen på at kan være en god løsning. Særlig siden det også kun virker i Azure, og jeg ønsker å lære meg teknologier som kan benyttes andre steder også. 

### Hva skal bloggen være?
Tror jeg kommer til å blogge om alt mulig. Livet mitt dreier seg rundt familie, utvikling, trening og bøker, så det er vel noe innen det en kan forvente seg fremover. 


Takk for tiden.