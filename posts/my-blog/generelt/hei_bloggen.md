# Jeg har laget en blogg

Jeg har nå jobbet som utvikler i over 7 år etter at jeg var ferdig med min utdannelse i 2017. Siden den gang har jeg faktisk ikke laget et eneste program som var for meg selv, eller bare for morro. 

Utvikling har vært en jobb, en måte å få tak over hodet og mat på bordet. En nødvendighet. Noe jeg MÅ gjøre...

Ved årsskifte, som mange andre gjør, vurderte jeg min nåværende posisjon. Jeg har tak over hodet, mat på bordet, en flott familie, god helse. Men jeg klarte ikke helt å være fornøyd med det. Det jeg bruker mest tid på (jobb) er ikke så gøy, skulle helst gjort noe annet. 

Så med det bestemte jeg meg for å bli engasjert i utvikling. Og hvordan gjør man det? Vel med å skape indre motivasjon. Gjør man noe av ytre motivasjon, vil man like det mindre og mindre. Så hvordan skape indre motivasjon? Jeg prøver fortsatt å finne ut av det, men jeg har nå funnet ut at å skape noe eget, som en brenner for, skaper det. Som denne bloggen. Det har faktisk vært gøy å lære seg et nytt programmeringsspråk, litt grunnleggende web hosting, markdown og faktisk fullføre et prosjekt. Dette er ting jeg gjør til vanlig i jobben, men når det kun er for min egen del, skaper det en helt annen følelse.

Nå er faktisk jobben en ting jeg gleder meg til. Mitt lille fristed. Der jeg blir bedre på noe jeg faktisk ønsker å bruke tiden min på. 


